XXX I. HISTORIA ENNH

Ennius und Lucretius’) et selecta quaedam exempla imitationis
Ennianae apud Lucretium monstravi (vid. ann. 323 et 606): nam
multa sunt quibus sermo Lucretianus colores duxisse ab Ennii
eloquio videatur, cuius generis nonnulla in adnotatione memoravi:
cf. ann. 149. 312. 353, alia.

Caesaris nomine memorandum est quod inter eius libros ser-
vatum exstat bellum Hispaniense, cuius auctor bis verbis aut versi-
bus Ennianis usus est, ann. 572 hic ut ait Ennius pes pede premi-
tur, armis teruntur arma, quae ne voluit quidem, opinor, aut non
potuit suis numeris afferre, et ann. 587 hic tum, ut ait Ennius,
nostri cessere parumper; et his duabus reliquiis nemo praeter hunc
testis exstitit, nec tamen credibile est istum scriptorem haec ipsum
ex Ennii voluminibus expiscatum esse, sed utrumque (parumper
cessere etiam Livius scripsit) ita comparatum est suapte sententia
ut facile una cum auctore hominum mentibus haereret. His duobus
exemplis tertium addidit Ed. Woelfflinus (arch. lexicogr. vm p. 597),
qui haec verba (5, 6) hic alternis non solum morti mortem eoeayyerabant
sed tumulos tumulis exaequabant sic fere in versus Enniani formam
redigi posse censuit Exaequant tumulis tumulos ac mortibus mortes
Accumulant, in alternis (alterius) delitescere ut ait Ennius suspicatus,
Sed licet plausores opinioni audaculae non defuerint, mihi, ut verum
fatear, vir doctus nimis incerta uti coniectura videtur, qua valde
vereor ne sententia depravetur, in qua ipsum illud alternis suam
vim habuit (confer si tanti est Silii ΧΠ 386). IHud idem recte
observavit (arch. ΧΠ p. 162), hunc scriptorem bene maanus, bene
multum, similia frequentare, sed hoc ex Ennio repetere, quia Por-
phyrio dixit (ann. 32) eum frequenter bene pro valde ponere, dubito,
quoniam is usus vel Horatio placuit, ut hoc in communi sermone
tritum fuisse credibile sit.

Cornelii Nepotis hoc loco mentio fit, quod Ennium a Catone
Romam traductum memoravit, iis quidem verbis, quibus patefecit,
quanti tum Ennius Romae habitus fuerit. Vide supra p. ix.

Accedimus ad eos qui ab iisdem fere temporibus plurimum
ad conservandos vetustissimi poetae versus contulerunt, M. Varronem
et M. Ciceronem. Quorum ille, ut hinc initium capiam, in eundem
cum Lucilio sensum Iliadem Homeri et Ennii annales composuit, cum
ita scripsit in Parmen. nv (Menipp. 398 Buech.) poema est lexis
eno-ythmos, id est verba plura modice in quandam coniecta formam,
itaque etiam distichon epiyrammation vocant poema. poesis esi per-
petuum armamentum e rhythmis ut Ilias Homeri et annales Enni.
poetice est ars earum rerum. Varro, qui etiam principio rerum
rusticarum Homerum et Ennium copulat (ann. 1), illa scripsit non
immemor ut videtur verborum Lucilii, nisi quod illa intelligi potuit
in quem usum scripta essent, apud Varronem hoc non apparet.
Sed ut haec verba in satura posita sunt, ita credibile est Menippeas


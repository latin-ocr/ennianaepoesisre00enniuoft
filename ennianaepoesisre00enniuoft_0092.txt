LXXXVIII Ι. HISTORIA ENNII

Enniani, eos omitto, quoniam hoc scriptum quod Censorini libello (in-
certum quo iure) adnectitur quo tempore editum fuerit nescitur.

Denique de C. Iulio Romano eiusdem sere aetatis idem quod de
Plinio maiore dicendum est, quia inter praecipuos auctores Charisii
fuit, posse fieri ut quidam versus Ennii quos Charisius citat ab illo
una cum praeceptis sint repetiti.

Perventum est ad ipsum Diocletiani principatum, quo principe
qui vitam Claudii scripsit, Trebellius Pollio, semel Ennii mentionem
facit, cum laudata magna Claudii victoria (7, 6) ita pergit roqo,
quantum pretium est clypeus in curia tantae victoriae? quantum una
aurea statua? dicit Ennius de Scipione ‘quantam statuam faciet popu-
lus R„ quantam columnam, quae res tuas ,aestas loquatur? Sunt versus
duo a nemine praeterea citati, sed sunt numeri soluti, quos ad dac-
tylicum metrum revocare inutile est*); sed quae ille Ennium de Sci-
pione dixisse tradit, in principio Scipionis, carminis Enniani, collo-
candos duxi.

Eadem aetate quem artes grammaticas edidisse statuunt, Marius
Plotius Sacerdos, Ennium quidem nusquam appellavit, sed quibusdam
versibus utitur, quos Ennianos esse aut aliis testimoniis constat aut
probabili coniectura creditur: ii qui sint ex indice testium cognoscatur.

Diocletiani tempore qui libros suos scripserunt, Arnobius et
discipulus eius Lactantius, eorum ille, qui semel Ennium appellat,
numquid Enniani cognitum habuerit, dubitare licet: nam quod rv 29
scribit possumus quidem hoc in loco omnes istos, nobis quos inducitis
atque appellatis deos, homines fuisse monstrare vel Ayrayantino Euhe-
mero replicato, cuius libellos Ennius, clarum ut fieret cunetis, sermo-
nem in Italum transtulit, vel Ntcayora Cyprio eqs, auctores quidem
quos dicit Graecos a Clementis Alexandrini protreptico (c. 2, 24)
repetiit, Ennium autem Euhemeri libros Latine convertisse ex Cice-
rone de nat. deor. (1 42, 119) scire potuit, etiamsi nullam Ennii lit-
teram vidisset. Quae vero 111 16 leguntur, quid 'in homine pulchrum
est, quid, quaeSO, admirabile vel decorum, nisi quod et clurino cum pe-
core nescio quis auctor voluit esse commune, ea non erat quod ad
Ennii versum a Cicerone laudatum simia quam similis turpissima bestia
nobis (sat. 69) referri vellent, si quidem clurinum pecus Plautinum
est (truc. n 2, 14) nec reliqua sententia multum similitudinis habet
cum versu Ennii. Lactantium autem, qui et ipse paene Ciceronis ver-
bis dicit Ennium Euhemeri historiam interpretatum esse et secutum
(ad Euh. vn), tamen revera Ennii librum ex Euhemeri historia duc-
tum usurpasse credi oportet, quaeque is cx eo excerpsit, praeter unam
vocem a Varrone citatam (Euh. xm), unica sunt quae ex eo libro

 

*) Pedestria ex mente auctoris sic ordinanda esse me docuitvPaulus
ggdyggffielzfeld, ut clausulae usitatae quantam eblumnam — qestds loquatur


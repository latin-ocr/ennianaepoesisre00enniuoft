CXLII Ι. HISTORIA ENNII

Macrobii Saturnalia tum in eo erat ut a Ludovico Iano ad fidem
librorum et amplis commentariis explanata ederentur (a. 1852), cum
ego incipiebam Ennii reliquias undeunde colligere et ad suam formam
revocare, et viri humanitas hoc facile concessit ut singulae plagulae
prelo relicto ad me mitterentur. Ex eo tempore Macrobius bis a
Francisco Eyssenhardto recognitus a. 1868 et 1893 vulgatus est, ita.
ut omissis ceteris in Parisiensi et Bambergensi codicibus suam edendi
operam contineri vellet: quod etsi non inutiliter institutum est, tamen
nec editoris diligentia magnopere laudatur et in Ennio mihi visum
est non licere libros a Iano collatos prorsus praetermittere. Idem
Eyssenhardtus a. 1866 multorum codicum fide adiutus Martiani Ca-
pellae editionem paravit, qua possis abstrusa eius doctrina frui, quae
antea ex Grotii Koppiique voluminibus petenda erat.

Plura praeterii quae memorari poterant, quo magis condicio re-
rum quae tum esset et quae nunc est patefieret: in quibus Porphyrio,
cuius commentum in Horatii carmina post Ennium a me editum quat-
tuor editores nactum est, sed quorum duo tantum digni sunt qui
laudentur, Gulielmus Meyerus, (1111 a. 1874 hunc commentarium unius
sed probi codicis ope recensuit (cf. Herm. xn p. 190sqq.), et A. Hol-
derus‚ qui a. 1894 novo sed simili illius fundamento iacto suam re-
cognitionem exegit.*)

Nec reticere possum Frontonem et Apuleium, quorum ille a. 1867
a S. A. Nabero schedis G. W. du Rieu adhibitis meliore certe cum fide
editus est quam in iis quibus mihi olim necesse erat uti editioni-
bus3 atque in Naberiana nunc persistendum fuit, quoniam quae ab
Edmundi Hauleri peritia exspectatur Frontonis instauratio nondum
apparuit. Interim B. Kueblerus a me rogatus inspecto codice Ambro-
siano rescripsit quae ad annalium v. 67 adnotavi. Apuleius quibus
versibus Ennii usus est in apologia 39 (p. 218 sqq), ad eos mihi
olim in promptu fuerunt scripturae H. Keilii manu ex codice Lauren-
tiano excerptae. Postea semel et iterum apologia eiusdem codicis auc-
toritate identidem et maiore semper cum cura collati edita est, a. 1864
a Gustavo Kruegero, nuper a. 1900 ab Ι. van der Vliet, nec ita multo
post tertium R. Helmii cura edetur, qui interim ad versus Ennii scrip-
turas ex eodem codice denuo excusso haustas mihi invidere noluit.

In Donati commentario ad Terentium qui sunt versus Enniani
ad eos Ludovici Schopeni benevolentia mihi quorundam codicum
scripturas perscripserat3 qui quam supellectilem criticam collegerat,

 

*) Ex altera scholiorum Horatianorum congerie quae Acronis no-
mine fertur non poteram quae Ennio adhibenda erant et quae supra p.1.xxxv11
disceptavi nisi ex F. Hauthalii opere (a. 1864) repetere. Nunc ipsum, ab-
solutis omnibus, affertur eorum scholiorum nova recensio multorum codi-
cum fide excussa ab Ottone Kellero parata, qui volumini primo quod
prodiit (Lips. 1902) scholia in carmina et epodos continenti inscripsit Pseud-
acronis scholia in Horatium vetustiora.


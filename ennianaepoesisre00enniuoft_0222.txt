CCXVIII H. DE LIBRIS ENNIANIss

rentinus Apuleii persuadet, pro quo olim Phayctica, Plaaaesia, Hedy-
patkica, Hedypathetica, alia ferebant3 sed fortasse rectius dixeris Apu-
leium ita scripsisse fide eius codicis probari3 nam hanc Ennium car-
mini inscriptionem fecisse haud scio an addubitare liceat propter
Apuleii verba, qui cum ita scribat Q. Ennius hedyphayctica versibus
scripsit argumentum quoddam significare, non afferre indicem vide-
tur: neque enim totum carmen, quod ampliora complecti poterat, sed
partem tantum adhibet, eam quae piscibus est dicata, et ne eam qui-
dem integram. Itaque hoc incertum est, res ab Ennio tractatae quem
ambitum habuerint et quam inscriptionem carmen. In iis versibus quos
Apuleius meminerat sunt quaedam quae Ennium se ad Archestrati
exemplum composuisse patefaciunt, olim a me hoc loco allata, nunc
ad versus ipsos adscripta. De Archestrato Gelensi, cuius carmen teste
Athenaeo variis nominibus, ἡδυπάθεια, γαστρονομία, δειπνολογία, ὀψο-
ποιία ferebatur, post Woldemarum Ribbeckium (1856-1877) Paulus
Brandtus egit in poesis epicae Graecae ludibundae fasc. 1 a p. 114 ad-
dita Archestrati versuum superstitum recognitione a. 1888.

Restant duo libri Enniani, de quibus brevissime expromere sen-
tentiam placet. Epicharmus (nam is est alter eorum librorum) iam
dubitari nequit·quin uno metro trochaico perscriptus fuerit, 011111 et
omnes qui citantur ex Epicharmo versus hunc numerum prodant et
eos quos olim hic circumferebant hexametros nobis persuaserimus ex
annalium exordio desumptos esse. De qua re, ut olim, ita nunc, et
bis quidem disserui, p. xxxvnsq. cum Varronis, ad quem pleraque
Epicharmi redeunt, de Epicharmo testimonia disceptavi et p. cxnvnsq.
ubi quae in annalium principio Homero tradente exposita fuerint Lu-
cretio duce persecutus sum. Sed his remotis eo difficilius est de in-
genio carminis deque ea ratione quae Ennium inter et Epicharmum
intercesserit iudicare. Nam quod Ennium sive dispersa in Epicharmi
comoediis philosophe dicta compilasse sive ab aliis institutam Epi-
charmearum sententiarum collectionem adhibuisse sive denique sin-
gularem Epicharmi περὶ φύσεως librum convertisse arbitrati sunt, eo-
rum nihil est quod aliquo reliquiarum assensu comprobetur. Hoc ter-
tium quod posueram unice verum esse U. de Wilamowitz-Moellendorff
affirmavit in Eurip. Hercul. ed. 1 vol. 1 (1889) p. 29 sq., qui exstare
docet Graeca quae Ennius Latine verterit sive Epicharmi nomine tra-
dita sive apud Euripidem qui sententias Epicharmeas imitatus sit.
Eumque secutus G. Kaibelius in commoed. Graec. fragm. vol. 1 (1899)
p. 133 sqq. illa Epicharmi fragmenta Graeca insertn's Ennianis recensuit.
Qui duo viri docti in 00 quoque consentiunt quod librum Epichar-
meum (περὶ φύσεως), quem Euripides cognitum habuerit quemque
eundem suo tempore Ennius secutus sit, non verum fuisse Epichar-
meum opus existimant sed quod Epicharmi nomen ementitum sit. De
Euripide quidem et Pseudepicharmeis ab illis discedunt cum H. Diel-
sius (fol. Sibyll. p. 34) tum E. Rohdius (psych. p. 55111). Sed haec

 


NOVAE EDITIONIS SUBSIDIA CXLI

saepe *difficile sit internoscere qua quidque fide citetur. I. H. Onions
in eo Nonio quem a. 1889, quo anno mortuus est, manu scriptum
reliquit, quemque amici eius a. 1895 Oxonii edendum curaverunt,
tres libros primos de compendiosa doctrina multorum et bonorum co-
dicum ope recensuit, quorum scripturae discrepantiam commoda ra-
tione in adnotatione exposuit, ut dolendum sit hanc operam perutilem
parti tantum Nonii, non integro profuisse. Sed is quoque in versibus
potissimum allatis nimis saepe sibi sumpsit ut corrigeret vel suis vel
alienis inventis quae depravata haberet: unde fieri non potuit quin
multa prava et reiectanea suo textu reciperet. Tertius est Muelleri
Nonius, quo edito vivi pervenimus ut quem olim unus liber modici
ambitus tenebat nunc duobus voluminibus grandioris formae et fasti-
diosa luxuria vilis grammaticus impressus prostaret. Sed si quis non
externo splendore oculos praestringi patiatur et hunc Nonium intus
et in cute noverit, fatebitur, opinor, in summa rei hauc non esse nisi
doctiorem inscitiam: nam quod unice rem continet novisse qualis sit
iste Nonius librorum fide propagatus, non futilibus opinionibus doc-
torum deformatus, id non contingit ex his ambagibus nisi operoso
labore.

Gratiore specie arridet Servius Thilonis‚ ei praesertim cui olim
necesse erat cum Burmanno evolvere Lionem, h. e. eum editorem qui
quid praestandum esset in hoc genere ne obiter quidem percepisset.
Georgius Thilo, mihi ex studiorum communione Bonnensi notus et
amicus, memini cum tirocinio exacto ut in maiore opera vires exer-
ceret hoc consilium capiebat Servii commentarios Vergilianos sic uti
par esset restituendi et praeparatis omnibus se ad itinera accingebat
quibus quae opus essent colligerentur. Atque instructus omnibus quae
videndum erat ne deessent coepit a. 1881 Servium edere iis rationi-
bus quae hominem circumspectum et omnia litterarum usu metientem
decebant: et inde ab hoc anno per sex annos proximos indefesso la-
bore integros commentarios ad omnia Vergilii carmina qui Servii no-
mine ferebantur sua recensione exactos duobus voluminibus et tertio
dimidiato publicavit. Quae restabat pars altera tertii voluminis ce-
teris commentariis Vergilianis, Beruensibus, Veronensibus, Probi no-
men ferentibus destinata et Hermanni Hageni operae qui ab initio
operis socius assumptus erat relicta, postquam ambo editores prae—
maturam mortem obierunt, verendum est ne una cum indicibus totius
operis pernecessariis frustra exspectetur.’³‘) Quare 1111111 superest nisi
ut his commentariis quales Keilii et Herrmanni et ipsius Hageni
studiis editi sunt utamur.

*) Praeter exspectationem meam his pridem perscriptis accidit ut
Servii voluminis tertii pars altera quae hunc proprium indicem fert Appen-
diac Serviana ceteros praeter Servium et scholia Bernensia Veryiliipommen-
tatores continens. Rec. H. Hayen. Lipsiae 1902 post mortem editoris bibho-
polae beneficio a doctis hominibus adiuti in lucem publicam prodiret.

³


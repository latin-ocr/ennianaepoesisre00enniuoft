CXXXII Ι. HISTORIA ENNn

teris non leviter imbutus, explanavit. Sed quae Columna una opera
principe poetarum perdigna complexus erat, ea accidit deinde ut par·
titis curis tractarentur. Ac tragoediarum quidem reliquias Ennianas
non solas sed eas cum ceterorum poetarum tragicorum versibus con-
iunctas, Stephanorum magis exemplo, Martinus Antonius Delrius S. Ι.
a se recognitas publicavit. Cuius Syntaqma tragoediae Latinae a. 1593
editum et saepius repetitum, in tres partes distributum, secunda et
tertia Senecae tragoedias et in eas commentarios, in prima praeter
prolegomena quaedam Fraymenta veterum trayicorwm et opinationes
in eadem continet, non inutiliter collocata opera sed ut in Ennianis
quidem non multum novi aut ingeniosi afferretur. Ad annalium autem
restitutionem solam Paulus Merula Batavus studiose incubuit, qui
libro spisso, quem a. 1595 hac inscriptione insignitum edidit Q. Enni
poetae cum primis censendi annalium libb. xvm quae apud varios auc-
tores superant fraqmenta conlecta composita inlustrata ab Paullo G. F.
P. N. Merula qui eadem fixit dicavit sacravit S. P. Q. Dordfraceno l. m.
Luydwni Batavorum, hoc praecipue egit, ut et fines librorum et in
singulis versuum ordinem qui fuisset recuperaret eaque quae sibi
visus est assecutus esse historica fide illustraret et confirmaret: cui
rei inservit quod explicandis singuiis historiam quam dicit, quasi
quoddam versuum interpretandorum argumentum, praemittere solet„
In qua operis parte ita versatus est, ut cum esset homo eruditus et
acutus multa probe et egregie administraret, sed qua erat confidentia
et coniectandi libidine non raro a vero longius aberraret et pro certis
venditaret quae vix esse probabilia largiare.*) Qui proximi sunt mu-
tatis partibus rursus in tragoedias sed non solum Ennii verum simul
ceterorum tragicorum curam impenderunt: Petrus enim Scriverius
Colleetanea veterum tragicorum L. Livii Andronici Q. Ennii Cn. Naevii
M. Pacuvii L. Attii aliorumque fragmenta et cirea ipsa notas breves
edidit Lugduni Batav. a. 1620, quibus additae sunt singulari libello
Oasliyationes el notae uberiores Gerardi Ioammis Vossii, qui quasi com-
mentarium criticum ad versus a Scriverio collectos et dispositos adie—
cit, is quidem eo successu, ut de emendandis versibus tragicis, in-
primis Ennianis, optime meruisse censendus sit. Progrediente tempore
non defuit qui Columnae opus Ennio soli sed toti dicatum prudenti
consilio instauratum ex raritate qua erat denuo divulgaret. Quod

 

*) Versus annalium sola Merulae fide propagatos ne nunc quidem
omisi, sed ut olim segregatos a ceteris ne cum veris miscerentur (p. 240 sq.)
edidi. Versus enim non desii pro falsis et fictis habere, sed Merulam ip-
sum hanc fraudem peperisse probari non potest neque iniuria nuper hoc
crimine liberare editorem studuit P. I. Blokius professor Leidensis qui et
lingua Batava‘ m Bydrayen voor vaderlandsche eschiedenis 1 1 (1899) p. 116
de yeloofwaardiyheid van Paullus Merula co atum ivit et paulo pos st
Latine Hartmano interprete in Mnemosyne bibliotheca philologica Ba-
tava n.s.xxvn1 (1900) de fraymentis Ennianis a Paullo Merula editis dis-
seruit.


CXXVI 1. HISTORIA ENNH

sed titulis ac numeris librorum afferret, versibus ipsis satis plene ut
sententia patefieret et plerumque emendate scriptis. Quae omnia eo
redeunt, ut cum fide videamur statuere posse, Priscianum carminum
Ennianorum volumina ad suam aetatem propagata explicuisse ipsum
et quidquid usui esset ex iis excerpsisse. Cui sententiae illud non iam
adversatur, quod Priscianus nonnulla vocabula aut vocabulorum for-
mas tractat, quae ne 1111110 quidem in Ennii reliquiis desiderantur,
nulla Ennii mentione facta, velut caepe, nauci, alacris, qratulor, alia3
communem enim hanc grammaticorum consuetudinem esse in Servio
dixi, non ut ex suis auctoribus excerpant omnia quorum usus venire
possit sed ut adhibeant quae in promptu sint: itaque Priscianus in
Ennio ita videatur versatus esse ut 011111 multa studiose colligeret,
nonnulla aliud agens praetermitteret. At Priscianus, qui artium scrip-
tores Latinos saepe universe laudat, et singillatim multos affert, Cha-
risium, Diomedem, Probum, Donatum, Caesellium Vindicem, Arun-
tium Celsum, Flavium Capruin, alios, ex iis possit videri cum doctrina
etiam exempla hausisse, quibus vetustissimorum, ut dicere solet, usus
confirmet3 sed certe eorum qui nobis servati sunt nullus est quocum
tot versus Ennianos communes habeat. Non negaverim Priscianum
ex vetustiorum artibus non solum linguae praecepta sed etiam exempla
usus sumpsisse: 0111118 generis non omittam haec quidem afferre quae
scribit p. 209, 14 sqq. in o productam desinentia Graeca. . . addita ‘nis’
faciunt yenetivum ut Dido Didonis. Accius ‘custodem adsiduum Ioni ad—
posuit viryini? Pacuvius ‘filios sibi procreasse dicitur cundem per Ca-
lypsonem autumant? Plautus in aulularia. . ‘quem quondam Ioni Iuno
custodem addidit.’ Quod autem Ionis et Calypsonis et Didonis dicitur,
ostendit hoc etiam Caesellius Vindex in stromateo liis verbis: ‘Calyp-
sonem. ita declinatum est apud antiquos. Islvius ‘apud nympham At-
lantis filiam Calypsonem? Ennius in vm ‘Poenos Didone oriundos’.
Accius in Ione ‘custodem adsiduum Ioni instituit virgini? Videmus
Priscianum, cuius rei exempla posuit, eiusdem denuo ex Caesellio Vin-
dice exempla afferre, unum idem quod ante, cum Enniano quod nemo
praeterea citavit. Cf. de eadem re Charisium p. 63, 20, qui nec Cae-
sellium 1100 Ε1111111111 laudat. Simih'a Priscianus p. 212 de Flavio Capro.
Sed tamen Caesellium et Caprum etiam alii grammatici testes ad-
hibent, Gellius, Nonius, neque tamen in Ennianis versibus cum Pris-
ciano conspirant, ut hunc ego non crediderim ex iisdem testibus, quos
hic illic expresse se sequi fatetur, etiam non nominatis sua omnia
prompsisse. Quocirca hoc retinendum censeo, quod dixi, Ennii quidem
carmina Priscianum versasse ipsum eique soli hoc acceptum ferri quod
tot egregii versus annalium aliorumque librorum hodie superstites sint.

Quae in duobus opusculis Prisciani leguntur Enniana, ea utpote
cum institutionibus communia supra memoravi. Ex Prisciano autem
fluxerunt ea quae habet ars anonyma ab Hageno in anecdotis Hel-
veticis edita.


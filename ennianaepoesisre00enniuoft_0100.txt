XCVI I. HISTORIA ENNII

maximam partem glossarum cum exemplis ex nescio quibus glossariis
abstulisse, nonne mirum esset, non alios quoque grammaticos sive
priores Nonio sive posteriores eosdem fontes adiisse ex iisque hau-
sisse? Quod quia factum non esse apparet, maneat hoc Nonium Ennii
carmina et libros studiose pertractasse, hoc est ad eum modum quem
veteres omnino huic rei operam dare consueverunt.

Qui tempore succedunt re et utilitate longe Nonio inferiores sunt.
Quid enim afferimus Atilium Fortunatianum aut Marium Victorinum
aut Maxfmum Victorinum, quos idem saeculum vidit, grammaticos exigua
doctrina scholastico usui accommodata, qui Ennianorum carminum vix
quicquam viderunt: apocopen vel diaeresin vel nescio quid explicantes
unum vel duo versus Ennianos aliunde cognitos, non ex poeta sumptos,
plerumque ne nomine quidem poetae addito in artes suas rettulerunt.

Ne Donatus quidem, etsi illis superior, cum Nonii fructuosa
copia ullo modo conferri potest: qui quae in commentario Terentii
de Ennio memoravit, ea supra p. xxw sq. disceptavi et quae ex iis ad
ipsum redire Terentium viderentur significavi. Quae restant non multa
sunt nec magni pretii. Ennius ‘memini me fieri' pavum (ann. 15) ter
memoratum3 Ennius ‘o pietas animi' (ann. 8) a Cicerone ante alla-
tum, Ennius ‘o Tite si quid eqo te adiuto’ (ann. 335), aut Ennius in
Medea [1] ‘utinam ne in nemore Pelio', quo nihil erat veteribus notius,
vel Ennius ‘exin Tarquinium' (ann. 155). Sed sunt quidam annalium
versus quos nemo nisi Donatus memoriae prodidit, ann. 348 Ennius
x ‘requi versatum summam venere columnam'3 550 Ennius ‘optima cum
pulcris animis R. iuventus’3 204 Ennius in sexto ‘sed eqo hic animo
lamentor-'3 470 Ennius ‘onmes eorde patrem debent’ eqs. Quibus adde
inc. 9 Ennius ‘nec dico nec facio mu?

Ex aliis scholiis in Terentium hoc memorandum est, Ennii
ann. 566 in solis scholiis codicis Bembini servatum esse, praeterea
ann. 626 in lexico Terentiano Barthii fide edito afferri.

Minus quam commentum Terentianum de Ennio Donati ars
grammatica meruit, quae quos affert Ennii versus, hexametros omnes
et annalibus adscribendos, figurarum explicandarum, diaereseos, par-
homoei, homoeoptoti, homoeoteleuti, aliarum gratia affert, plerumque
ne Ennio quidem nominato, quem tamen auctorem esse fere aliunde
constat. Cum Donato conspirant in plerisque qui ilh'us artem sibi
commentandam sumpserunt3 explanationes dico in Donati artem, Pom-
peii commentum3 qui vix ullum Ennii versum memorarunt, quem non
apud illum citatum invenerunt.

His adnecti possint etiam nonnulli de incertis grammaticis, qui-
bus difficile est suum locum ex temporum ratione assignare, et ple-
rumque non afferunt nisi quae alibi allata offenderunt3 sed dignum
quod memoretur est quod inc. 11 hae nives unus grammaticus de
dub. nom., et ann. 3 nam latos populos eqs solus Probus qui dicitur
de ultimis syllabis perhibuerunt.


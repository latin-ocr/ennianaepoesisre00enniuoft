LXXXVI I. HISTORIA ENNII

mus alia, xvm 2, 7 quos supra dixi versus qui sant in saturis
Q, Ennii [lib. inc. 111] argutius frustrandi verbo multifariam adhi-
bito implicati memoriae prodidit, et 11 29 de Aesopi apoloqo, quem
Q. Ennium dicit in saturis [lib. inc. 11] scite admodum et venuste ver-
sibus quadratis composuisse, non solum duos versus extremos, sed to-
tius fabulae argumentum non ad Aesopi verba sed ad versus Ennii
expressum reddidit. Praeterea rv 7 ex libro qui Scipio inscribitur Va-
lerio Probo auctore, de quo supra, versum attulit. Quae vero de
temporibus poetarum, in quibus Ennii, xvn 21, 49 exposuit, supra
p. vu quantum satis erat redargui.

Eiusdem Frontonis Cirtensis aequalis ac memor Minucius Felix
in Octavio nihil tamen habuit de Ennio nisi quod a Cicerone accepit:
cf. ad ann. 179 et 581 adnotata. Contra Tertullianus, qui illi proxi-
mus successit, habuit ut videtur aliquam notitiam Ennii cum nullo
praecedente scribat illa quae ad ann. 60 allata sunt: primus om-
niwm Ennius poeta Romanus ‘caenacula maxima caeli’ simpliciter pro-
nuntiavit de lati situ-s nomine vel qaia Iovem illic epulantem leyerat
apud Homerum. Adde quod metempsychosim Homericam ab Ennio
narratam bis locis ad ann. 15 indicatis memoravit.

Horatii interpretes, Porphyrionem et Acronem, hoc loco inseren-
dos duxi, quamquam eorum tempora satis certo definiri non possunt,
et Acronem cum dico hanc alteram scholiorum congeriem dico quae
hoc nomen fert, non ut de origine eorum quicquam affirmem. Haec
commentaria duo inter se satis discreta non abundant illa quidem
reliquiis Ennianis, sed non sunt inutilia. Ac Porphyrio quidem (ad
sat. 1 10, 46) primus de saturarum libris Ennianis testatus est cum
ita scribit item Ennius qui quattuor libros saturarum reliquit et Pa-
cuvius haic qeneri versificationis non suffecissent (cf. p. xxiv), Horatii
sane mentem ita dicentis experto frustra Varrone Atacino et qui-
busdam aliis falso interpretatus. Praeterea annales identidem appel-
lat ad eosque redeunt omnia quae affert, alios Ennii libros non
cognovit, certe non memoravit. Neque ea quae tradit omnia magni
pretii sunt aut quae doctum interpretem deceant. Omitto nunc supra
in Lucilio p. xxvm perscripta quae de Luciliana irrisione Ennii ad
sat. 1 10, 54 adnotavit ne ea quidem scite admodum exposita. Sed
quae ad sat. 11 1, 16 adscripsit si non potes res qestas Caesaris scri-
bere, at potes iustitiam et fortitudinem, ut Isacilius Scipionis fecit, qui
vitam illius privatam descripsit, Ennius vero bella, in quibus non erat
quod hac confusione Scipionum bonum grammaticum liberarent, aut
quae ad ep. 1 19, 7 pater autem Ennius ideo quod ipse primus Lati-
norum ad heroici versus imitationem adspiraverit, et ibid. ad arma:
ad libros annalium, quos Ennius scripsit, aut ad ep. 11 1, 51. 52 de
Ennii somniis Pythagoreis, haec et si quae sunt similia nec magnam
peritiam interpretis probant, quamvis annales Ennii probe noverit,
nec nos multum adiuvant. Utiliora sunt quae habet ad carm. 1 2, 17


ANNALIUM LIB. IV CLXXI

294), itaque h'oc in IV libri principio posui fidenter. Cui narrationi
de Quinctio quod Livius 111 26, 7 praefationis loco praemittit operae
pretium est audire qui omnia prae divitiis hamana spernunt neque ho-
nori maqno locum neque virtuti putant esse, nisi ubi effuse affluant opes,
in eademque narratione comparem sensum affert Dionysius Halic. x 17
extr. id quoque coniecturae dedi ut qui in promptu sunt similis sen-
tentiae versus Ennii Audire est operae pretium procedere recte Qui rem
Romanam Latiumque augescere vultis hac occasione natos putarem:
sed quoniam hoc certius asseverare non licet hos versus remanere
iussi in incertis (Ix).

Ab altera parte de fine libri si quaeritur, non ultra tumultum
Gallicum a. 363. 364 egressum esse crediderim, quod probabiliter
statuitur, etiamsi nullum testimonium accedat, sed eum tumultum
fragmento putabam significari (v) quod a Macrobio Sat. 1 4, 17 e sep-
timo annali citatur, in quo credibile esset peccatum esse. Nam ut
poeta, quod plerique statuunt, in eo libro praeter Punicum bellum
etiam Gallicos tumultus, de quibus Polybius tradit 11 23 sqq., tetigerit,
tamen quam in illo bello Galli obtinuerint arcem ego nullam invenio.
Qua re lenem emendationem numeri adhibeo et e UII in 1111 translatis
versibus Romae arcem a Gallis a. u. c. 364 occupatam significari statuo.

Reliqui haec eo loco quo olim collocaram, neque me aut alio-
rum convicia aut Mommseni humanitas de ea sententia deiecerunt,
non tam persuasione veri quam quod nihil melius afferri vidi. Rib-
beckium (mus. Rhen. x p. 276) non fugit cui rei haec verba maxime
accommodata essent, cum a mea disputatione profectus sibi persuasit
iis non tumultum Gallicum anni 364 a. u. c. sed eius tumultus recor-
dationem referri quam Gallica bella Punicum primum excipientia et
ab Ennio in septimo enarrata facile suscitare potuerint: in qua re
Polybii verbis utitur Π 23, 7 οἷ ἐν τῇ Ῥώμῃ πάντες περιδεεῖς ἦσαν,
μέγαν καὶ φοβερὸν αὑτοῖς ὑπολαμβάνοντες ἐπιφέρεσθαι κίνδυνον. ἔπασχον
δὲ τοῦτ’ εἰκότως, ἔτι περὶ Γαλατῶν ἕγκαθημένου ταῖς ψυχαῖς αὐτῶν
τοῦ παλαιοῦ φόβου, quamquam Galli quoque ipsi, quod idem Polybius
refert 11 22, 3. 4. 5, illarum rerum recordationem retinebant: sed nec
occasionem monstravit qua ista commemoratio pristini terroris apta
fuerit, nec haec verba universam periculi significationem, quae est
utroque Polybii loco, sed peculiaris rei descriptionem continent.
Mommsenus in quaest. Rom. 11p. 298 n. putabat eosdem versus ad Mu-
tinae et Tanneti a Gallis temptatas obsidiones pertinere, quas res cum
Polybius 111 40 tum Livius XXI 25. 26 ad a. 536 u. c. narravit. Sed
in his obsidionibus, quas si Ennius memoravit, in octavo potius an-
nali memorasse quam in septimo videatur, non video a Livio aut
Polybio res gestas afferri, quae cum Ennianis versibus contendantur,
et imprimis desideres samma arcis moenia, quae Galli furtim ascen-
disse dicuntur. Denique Muellerus nihil dicit nisi Enniana sumpta
esse ex incognito aliquo embolio rerum Gallicarum quas primum bel-

³


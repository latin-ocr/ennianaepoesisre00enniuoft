EDITIONES RECENTIORES CXXXVII

rum usui habilis esset, perplacuit et probatus est, quamvis in Enni-
anis temeraria multa exhibeat et inprimis annalium reliquias non raro
vanis inventis locupletaverit. Ribbeckius autem iam a. 1871 et 1873
tragicorum et comicorum fragmenta secundis curis recensuit, quaeque
olim in Quaestionibus scenicis ad tragicorum fragmenta adiectis de
tragoediarum argumentis et compositione egerat, in libro vernacule
scripto cui inscripsit Dic romische Traycdie im Zeitaltcr dcr Re-
piiblik a. 1875 latius explanavit. Et iam tertium scenicorum poeta-
rum reliquias a. 1897. 98 repetitis studiis in usum maxime thesauri
linguae Latinae retractavit. Quae postrema sero mea opera tantum
non absoluta ad me allata sunt. Sed in his libris magis etiam quam
in superioribus multa sunt quae mihi non magis probantur quam
illi mea, et eo apertius factum est, de quo numquam dubitavi, nos in
hoc genere rationibus uti non leviter inter se discrepantibus. Me vero
non descivisse ab hoc opere et onere, quod mihi nescio quae sors iniqua
imposuisse visa est, vel his extremis annis a me editae commentationes
Ennianae quas supra significavi indicio esse poterant. Quod autem
re vera hanc editionem diu praeparatam, saepe intermissam, numquam
plane omissam tandem hac aetate et his negotiis et officiis oppresso
contigit ut ad umbilicum adducerem, eius rei gratiam inire voluit
Otto Plasbergius meus, qui adnotationem duplicem a me perscriptam
et constituto textui applicatam revolutis auctoribus diligenter ita
redegit ut si quae deesse viderentur suppleret, quae vero superesse
resecaret, porro in conficiendis et corrigendis indicibus, denique in
regenda typothetarum inscitia et licentia admirabiliter me adiuvit et
omnino sua opera indefessa effecit ut mea opera qualiscumque non
sine aliqua utilitate edi posse videretur.*)

Sed qua condicione litterarum ad renovandum hoc opus Enni-
anum accessi, ea quam diversa suit ab illa qua olim in colligendis et
recensendis his reliquiis tirocinium posui. Etenim eorum auctorum,
quibus potissimum testibus utendum erat, tum vix unus et alter ita
iam editus erat ut cum fide eorum testimoniis uti liceret, ac veren-

 

*) Non possum nisi in adnotatione memorare a Ludovico Valmaggi,
cuius adnotationes quasdam de Ennio in Boll. di filoloy. class. editas
cognovi, a. 1900 mea versuum Ennii recensione iam prelo subiecta Ennii
annalium fragmenta edita esse libello cui inscripsit Q. Ennio i frammenti
deqli annali editi e illustrati da Luiyi Valmayyi. Torino 190ος qui testi-
monia quidem versuum breviter indicavit, ampliore autem commentario
tam de sensu et loco eorum quam de scriptura et rebus grammaticis egit.
Ex cuius praefatione quaedam a doctis Italis potissimum edita de Ennio
me fugisse intellexi, doliturus si quid quod probe inventum sit me prae-
terierit. Eodem anno Carolus Pascal quae'singillatim ante in Rivista di filo-
loqia de Ennii quibusdam carminibus disseruerat collecta et coniuncta cum
iis quae de aliis poetis Romanis proposuerat denuo publici iuris fecit in
libello studi· sziyli scrittori Latini, Ennio Plauto Cicerone ete. De quo libro
et inprimis de Ennianis iudicium fecit R. Helmius (Berl. philol. Wochcnschr.
1001 p. 73sqq.).


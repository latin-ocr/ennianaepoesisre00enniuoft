ANNALIUM LIB. VI CLXXVII

Heracleensis infelicem exitum ad praesidium urbis revocatur. Of. Zo-
naras vm 4 p. 114. Post pugnam Heracleensem Pyrrhus ‘interemptos
cremavit captivosque indulgenter habuit et sine pretio restituit mis-
sisque legatis in urbem omni modo adnisus est ut facto foedere in
amicitiam reciperetur.' Ex hac Flori (ep. 1 13, 15) narratione proxi-
morum fragmentorum (x—xvl) nexum progressumque licet animo in-
formare. Ac fr. x Columna multa, de qua infra delibavi quaedam,
doctrina illustravit, quo pertinerent versus nec ipse nec Merula aut
editor Lipsiensis persensit, de classe enim sub initium belli Punici a
Romanis exstructa cogitant, quare Merula, qui a septimo, non ut
Columna a sexto, ea bella incipere statuit, mutato numero fragmen-
tum in eum librum transtulit. Quo quid Ennius exornarit, potuit cum
is quem ipse secutus est Homerus tum reliqui qui simile versuum orna-
mentum adhibuerunt poetae posteriores docere. Itaque Homerus ait
ibi ubi in funere Patrocli versatur (11. xxm 114) οἵ δ’ ἴσαν ὑλοτό-
μους πελέκεας ἐν χερσὶν ἔχοντες σειράς τ’ εὐπλέκτους· πρὸ δ ’ ἄρ’ οὐρῆες
κίον αὐτῶν· πολλὰ δ’ ἄναντα κάταντα πάραντά τε δόχμιά τ’ ἦλθον.
ἀλλ’ ὅτε δὴ κνημοὺς προσέβαν πολυπίδακος Ἴδης, αὐτίκ’ ἄρα δρῦς
ὑψικόμους ταναήκει χαλκῷ τάμνον ἐπειγόμενοι· ταὶ δὲ μεγάλα κτυπέου-
σαι πῖπτον κτλ. Quo artificio bis usus est Vergilius, et de sepultura
Miseni Aen. VI 179, quem locum cum Ennianis versibus Macrobius
Sat. VI 2, 27 composuit, et de rogo Pallantis (Aen. XI 134): per sil-
vas Teucri mixtique inpune Latini erravere iuyis. ferro sonat alta
bipenni fraxinus, evertunt actas ad sidera pinus, robora nec cuneis
et olentem scindere cedrum nec plaustris cessant vectare gementibus
ornos. Neque ab ea forma principum poetarum usu quasi sancita aut
Silius x 529 de Aemilii Pauli (sparsoque propinquos aymine proster-
nunt lucos, sonat acta bipenni frondosis silva alta iuyis eqs) aut Sta-
tius Thebaide v1 90 de Archemori funere (sternitur extemplo veteres
incaedua ferro silva eomas eqs) deflexit. Itaque noli dubitare, quin
Ennii quoque versus illi ad rogum in eo proelio caesorum pertineant,
quos Pyrrhus tam suos quam Romanos concremari iussit. Cf. Florus
l. 1. interemptos cremavit et Eutropius 11 11 caesos sepelivit. Post eam
pugnam Pyrrhus memorabilem quam Orosius 1v 1, 14 conservavit in-
scriptionem (XI) in templo Iovis Tarentini affixit. Dein legati, inter
quos Fabricius, de redimendis captivis ad Pyrrhum mittuntur: redditi
sine pretio (ΧΠ) ‘redinunt in patriam', ut ait Ennius (lib. inc. xv),
quamquam de eius sede versiculi nihil affirmo confidentius. Liberatos
autem sine pretio captivos Livius quoque, cuius narratio e periocha
lib. xm, e Floro (Ι 13, 15), Eutropio (11 12), Aurelio Victore (de vir.
ill. 35) hauritur, et Dionem secutus Zonaras v111 4 p. 116 perhibue-
runt. Contra Dionysius, si quidem ab eius auctoritate Appianus exc.
Samn. 10 p. 41, 15 M. et Plutarchus Pyrrhi c. 20, 5 pendent, ita tradit,
non redemptos esse captivos, sed ad Saturnalia tantum celebranda
cum legatis Romam redisse eo pacto, ut nisi interea pax a Romanis
Ennnxs ed. Vahlen. m


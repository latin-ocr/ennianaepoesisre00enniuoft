ANNALIUM LIB. XI. XII CXCV

est aliena. Romani enim dicuntur venisse regni summam columnam
eversum, quae sententia cadit in eorum mentem qui ut Graeci omnes
et Aetoli imprimis regno Macedonum everso Romanorum beneficio liber-
tatem exspectabant. Reliqua sunt incerta.

Ex undecimo annali quae petita sunt fragmenta 1.II.111 id
quidem patefaciunt poetam versari etiam in Philippi regis et in Grae-
corum rebus sed sententiarum usus et nexus si qui erat intelligi vix
potest, nisi quod quae de regum moribus (1) dicuntur non sine ra-
tione Philippi dici putaveris, quae vero de nescio qua cognatione
Graecorum cum Romanis opinor (11) et de Troia quae perdita perire
11011 potuit (111) exposita erant, ea mota quodammodo videntur Grae-
corum libertate a T. Flaminino Isthmiorum ludorum occasione pro-
nuntiata a. 558 (Liv. XXXIII 32). Quarum rerum tenuia quaedam vesti-
gia apparent in iis quae Graeci teste Plutarcho (Flaminin. 11, 4)
accepta libertate inter se loquebantur ἀλλόφυλοι δ’ ἄνδρες, ἐναύσματα
μικρὰ καὶ γλισχρά κοινωνήματα παλαιοῦ γένους ἔχειν δοκοῦντες . . . τοῖς
μεγίστοις κινδύνοις καὶ πόνοις ἐξελόμενοι τὴν Ἑλλάδα δεσποτῶν χαλε-
πῶν naz τυράννων ἐλευθεροῦσιν. Et ex altera parte Troianam originem
Romanorum vel ipse Flamininus prae se fert qui in epigrammatis ab
ipso positis (Plutarch. l. c. 12, 6) Αἰνεάδας Τίτος vel Αἰνεαδᾶν ταγὸς
μέγας appellatur. Cetera huius libri incerta sunt, praeter unum (v)
pendent peniculamenta unum ad quemque pedum, quae si recte accipi-
mus non videntur nisi ad luxuriem vestimentorum pertinere: quod si
est, temporum ratio admonet orationis gravissimae quam M. Porcius
Cato consul a. 559 adversus abrogandam legem Oppiam habuit, de
qua re Livius XXXIV, lsqq. Cumque Catonem Ennius, si Ciceronem
testem audimus, magnis laudibus extulerit, potest fieri ut quas res con-
sul in Hispania gesserit, quam provinciam sortitus erat (Liv. XXXIII
43, 5), in hoc libro expositae fuerint.

Duodecimus annalis quas res tractaverit ex ipso cognosci 11011
potest, potest fortasse ex temporum ratione et rerum serie, si quidem
bellum cum rege Antiocho, quod iam a. 561 exspectabatur, a. 562
propius imminebat, a libro XIII narrari coeptum est, ex altera parte
T. Quinctius Flamininus quas res in Graecia gessit semel et iterum
prorogato imperio a. 560 ad finem deductae sunt, quo anno ex Grae-
cia Romam rediit et triumphum egit resque a se in Graecia ordinatas
stabiliendas curavit, sed idem a. 562 rursus legatus cum aliis ad
pacandas res in Graecia numquam non turbatas missus est. Quare
credibile est partem rerum Graecarum a T. Quinctio aut post eum
gestarum in duodecimo expositam esse.

Quod primum est fragmentum ex eo libro citatum

Omnes mortales victores, cordibus vivis
Laetantes, vino curatos, somnus repente
In campo passim mollissimus perculit aeris,
quamquam quae depingitur condicio rerum nonnihil similitudinis
n* a


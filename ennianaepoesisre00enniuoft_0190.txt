CLXXXVI Π. DE LIBRIS ENNIANIS

5, 143 x1x 1, 33 2, 4), aut de mercede (1113111 Poeni copiis mercenna-
riis solvere solebant, cuius ut saepe mentio fit apud Livium et Poly-
bium, ita Varro cum de militibus stipendiariis loquitur fortasse memor
erat, denique de stipendio quod confecto bello Punico primo Romanis
pendere Carthaginienses pacti erant (Liv. xxl 40, 5), hoe tertium ce-
teris esse probabilius reor Enniumque non militibus sed Romanis
Poeni stipendia pendunt scripsisse aut sensisse: quae tributa saepe a
Livio potissimum commemorata cum non possent non perpetuam iram
et indignationem Poenorum movere, non inepte in causis denuo susci-
tati belli afferri a poeta poterant.

Iisdem autem versibus subieci 1v at non sic dubius fuit host-is Aea-
cida Pyrrhus, quem de Hannibale elatum Orosii verba quibus super-
scriptus est indicant: ut Ennius ineunte bello de Hannibalis natura
et ingenio plenius iudicasse videatur, quemadmodum Silius 1 56 sqq.

Sed redeundum est ad 11, quae verba quia sine libri nota affe-
runtur nuperi editores ad Iani templum a. u. c. 519 clausum et denuo
bellis exorientibus statim apertum referentes in septimo posuerunt.
Nota sunt quae de ea re Varro tradit de l. L. v 165, ubi de portis urbis
agit: tertia est Ianualis dicta ab Ian0, et ideo ibi positum Iani siynum
et ius institutum a Pompilio, ut scribit in annalibus Piso, ut sit aperta
semper nisi cum bellum sit nusquam. traditum est memoriae Pompilio
reqe fuisse opertam et post T. Manlio consule bello Carthaginiensi primo
confecto et eodem anno apertam, et ceteri testes quos afferre nihil atti-
net. Sed ad istum morem Ennii verba referri non possunt, quorum
vim melius dispicias ex Vergilii imitatione, qui Belli portas ab Ennio
mutuatus est, et pacis tempora quae aliquando sint futura Iove dicente
ita describit (Aen. 1 291)

Aspera tum positis mitescent saecula bellis:

Cana Fides et Vesta

Iura dabunt: dirae ferro et compayibus artis

C'laudentur Belli portae: furor impius intus,
sed idem in contrariam partem (Aen. vn 607 sqq.) indicendi belli mo-
rem describit: sunt yeminae Belli portae . . .,· has, ubi certa sedet patribus
sententia puynae, insiynis reserat consul, ipse vocat puynas eqs. Sed quia
rex Latinus indicendi belli causa recludere portas cunctatur, (621)

Impulit ipsa manu portas et cardine verso

Belli ferratos rumpit Saturnia postes.
Quo facto ardet Ausonia et omnes arma requirunt. Quae studia ap-
parandi belli pluribus deinde versibus poeta persequitur. Et Vergilium
facile credas plura ex Ennio quam unum versum quem Servius affert
expressisse. Quis vero non videt haec quae Ennius scribit postquam
Discordia taetra Belli ferratos postes portasque refreqit non posse ad
Iani aperti vel operti tempora astringi, non magis hercle quam Ver-
giliana quae ad Ennii exemplum formata sunt. Itaque haec malo ad
initia belli Hannibalici referri, quo nihil erat poeta dignius.

 


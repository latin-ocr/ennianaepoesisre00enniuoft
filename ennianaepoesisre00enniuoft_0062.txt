tvm 1. merom Erum

Quid quod hunc Cethegum, qui bis in his versibus ab Horatio
memoratur, principem illis priscis temporibus oratorem fuisse unius
Ennii testimonio constabat, cuius versus clarissimos Cicero affert
in Bruto (15, 58) cum eoque aetate coniunctum Catonem memorat.
Sed huius poetae, quem tot laudibus effert, fuisse quaedam in

carminibus minus feliciter expressa fatetur quodam modo cum ita
scribit (sat. 1 10, 50)

At dixi fluere hunc lutulentum, saepe ferentem

Plura quidem tollenda relinquendis: aye, quaeso,

Tu nihil in maqno doctus reprendis Homero,

Nil comis trayici mutat Lucilius Aeci,

Non ridet versus Enni yravitate minores,

Cum de se loquitur non ut maiore reprensis?
Nam licet in his non tam de Ennio agatur quam de Lucilio, cuius
exemplo Horatius sibi ius etiam Lucilii versus reprehendendi ab
ineptis fautoribus Lucilii vindicat, tamen hoc qui refert, non vide-
tur dubitasse quin fuenint quaedam apud Ennium Lucilii risu non
indigna. Quia vero fuerunt illa aetate, qui a Varrone, ut videtur,
potissimum exorti, nimiis laudibus Ennium et priscos poetas omnes
extollerent, quasi nihil ultra eorum perfectionem praestari aut ex-
spectari posset, recentiores autem nulla parte illorum virtutes asse-
qui valerent, illusit eorum iudicia sic, ut poetis ipsis non parceret
(ep. 11 1, 50)

Ennius et sapiens et fortis et alter Homerus,

Ut critici diczent, leviter curare videtur

Quo promissa cadant et somnia Pytlzayorea.

Naevius in manibus non est?
Quae postquam ex istorum laudatorum mente exposuit, cum hanc
poetarum seriem complectitur ut scribat

Hos ediscit et hos arto stipata theatro

Spectat Roma potens â€”-
Ennium, cuius tantum annales et annalium exordium designaverat,
iis poetis adnumerari voluit quorum poemata Romani illa quoque
aetate legerent et ediscerent. Sed etiam tragoedias eius in iis fuisse
quas Roma potens arto stipata theatro spectaret. Horatius alibi do-
cet, cum exposita iamborum natura et norma cum Accii trimetris
Ennianos versus spondeorum frequentia ponderosos vituperat in iis-
que artem poetae aut diligentiam desiderat. Sic enim cum dicit
(a. p. 258): hie (iambus scilicet, quem ante descripsit)

et in Acci

Nobilibus trimetris apparet rarus, et Enni

In scenam missos cum mayno pondere versus

Aut operae celeris nimium curaque carentis

Aut iynoratae premit artis crimine turpi,
intelligitur horum versuum pondus non semel in scenam missum.


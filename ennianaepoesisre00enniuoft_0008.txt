IV I. HISTORIA ENNII

vestrum panxit maxima facta patrum, quae a poeta sene scripta
sunt, cum iam carminum gloria vigeret quae in laudem Romanorum
fecerat.

Graviora de Ennio ex ipsius libris excerpsit M. Varro, qui
quos libros de poetis scripsit eorum in primo de Ennii vita egit3
et ut ille posterioris aetatis scriptoribus locupletissimus auctor erat
de Ennio, ita ipsum putaveris non adiisse nisi limpidissimos fontes
h. e. attendisse si quae Ennius ipse de se in carminibus suis
memorasset, qui quidem etia'm de Naevio perhibuit quae ille in
carmine testatus erat (vid. Geli). Itaque de Ennio Varronem haec
scribere testis Gellius est (ann. ΧΠ fr. v) Claudium et Tuditanum
consules (quibus ante dixit Gellius Livium Andronicum primam
fabulam docuisse) sequuntur Q. Valerius et 0. Mamilius quibus
natum esse Q. Ennium poetam M. Varro in primo de poetis libro
scripsit eumque cum septimum et sexaqesimum annum haberet duo-
decimum annalem scripsisse idque ipsum Ennium in eodem libro
dicere. Alibi exposui, quam condicionem fuisse huius duodecimi
annalium libri existimem, ut ea commoda esset occasio, qua talia
de se Ennius expromeret. De cuius libri rationibus si recte iudicavi,
credibile fit non merum aetatis annum ibi definivisse Ennium
verum alia plura de genere et patria et rebus gestis exposuisse,
ut hoc nomine huius libri exitus accessisse videatur ad similitudinem
quandam versuum quibus Horatius extremam libri primi epistolam
finivit: qui ita dicit (nam non inutile est ad hanc rem quam ago
horum versuum memorem fuisse)

Cum tibi sol tepidus plures admoverit aures,

Me libertino natum patre et in tenui re

Maiores pennas nido extendisse loqueris,

Ut quantum =ceneri demas virtutibus addas:

Me primis urbis belli placuisse domique,

Corporis exigui praecanam solibus aptum

Irasci celerem, tamen ut placabilis essem.

Forte meum si quis te percontabitur aevum,

Me quater undenos sciat implevisse decembres

Colleyam Lepidum quo duxit Lollius anno,
Itaque ut huius libri finem, quoad eius licebat, pluribus illustrarem,
in eodem libro posui nullo teste non solum venustam comparationem
qua fortis equi senectutem cum sua composuit (VI), verum etiam
illa quibus se Messapiae originis esse et Rudiis oriundum et ex
Rudino homine civem Romanum exstitisse (vn. vm) non sine glo-
ria fassus est: quibus fortasse vel illa accedebant quae Gellius
(ad ΧΠ fr. vn) narrat Ennium dixisse sese tria corda habere quod
loqui Graece et Osce et Latine sciret, si quidem haec non tam
de sermone vulgari quam de scripto libro accipienda sunt. Verum
tamen si cui parum probabile videatur, praeter ea quae Varronis


XXIV I. HISTORIA ENNII

premis, incertum est: nam quae apud Priscianum leguntur (111
p. 90, 2H.) iam constat ad Pompilium falso relata esse. Sed is
qui se Pacuvii (Pacci) discipulum dicit, si Pacuvium Ennii disci-
pulum voluit ea mente qua Ennium Musarum, non est profecto
quod Pacuvium vivo Ennio et eo docente tragicam artem didicisse
statuamus. Aemulus haud dubie Pacuvius fuit Ennii et posteriore
quidem tempore adeo superasse Ennium putabatur. Nec solum in
tragoedia. Cum enim Diomedes (111 p. 485, 32K.) scribat olim car-
men quod ea variis poematibus constabat satira vocabatur, quale
scripserunt Pacuvius et Ennius, similiter Porphyrio ad Horatii verba
(sat. 1 10, 46) hoc erat experto eqs: quoniam alii alia carminum
yenera consummate scriberent . . . sermonum autem frustra temp-
tasset Terentius Varro Narbonensis . . . item Ennius qui quattuor
libros saturarum reliquit et Pacuvius huic qeneri versificationis non
suffecissent, se id scribere ait, utroque auctore constat Ennium
Pacuviumque idem genus saturarum coluisse.

Tantum de aequalibus poetis: sed post mortem Ennii qui pri-
mus eius mentionem fecit et carminibus eius usus videtur est
P. Terentius (a. 588-595), qui cum ius contaminandi fabulas contra
criminationes Luscii Lanuini defenderet, cum aliorum tum Ennii
auctoritatem appellavit in prologo Andriae: qui cum hunc accusant
Naevium Plautum Ennium Accusant, quos hie noster auctores habet.
Tres qui erant celeberrimos poetas nominat, quos credibile est in
condendis fabulis illam rationem quam dicit Terentius secutos esse3
sed de Ennio in iis quae hodie exstant nihil eius generis mon-
strari poterit, et quae de Iphigenia eius nonnulli commenti sunt
irrita esse (in prooem. 1888l89 p. 9sqq.) probare studui. Versus
Ennianos Aelius Donatus Terentii interpres nonnullos explicandi
causa ad versus Terentii adscripsit, de quibus suo loco dicendum
est: sed in quibus Terentius ipse videatur Ennii memor esse per—
pauca sunt3 nam ad adelph. (1 2, 31) pro Iuppiter (tu homo adiyis
me ad insaniam) quod Donatus adnotat traqica exclamatio, pote-
rat hic quidem de Ennio cogitasse, et in promptu erat versus ex
Hectoris lytris (xv111) a Varrone citatus tueor te senex, pro Iup-
piter, sed Terentio ipsi haec vix tragica exclamatio visa est, qua
et ipse alibi utitur (adelph. 111 3, 12) et Plautus (Menaechm. v 5,
54). Sed versus Iphigeniae (scen. 244) quod est ante pedes nemo
spectat, caeli scrutantur playas videri possit Terentio in mente
fuisse cum haec scriberet in adelphis (111 3, 32) istuc est sapere,
non quod ante pedes modost videre sed etiam illa quae futura sunt
prospicere, ubi Donatus sententiae vulgaris verbis paene Ennianis
sed Ennio non appellato mentionem facit. Porro versum scenicum
(380) qui templa caeli summo sonitu concutit, in quo Donatus
parodiam de Ennio et sententiam tragicam agnoscit, Terentius, qui
solus habet, ita affert (cun. 111 5, 42) ut se uti alieno versu indi-

Α ᾈᾈ“*Ᾰ-κ-Χ.


CLXXXII H. DE LIBRIS ENNIANIS

tor quod quisquc in bello gessit cum reqe Philippo, sic initio septimi
probabile est professum esse, se velle dicere bellum ‘acerrimum' quod
Romani cum Carthaginiensibus gesserunt, cuius asperitatem fortasse
pluribus verbis expresserat in eum modum quem Polybius 1 13, 11
scribit οὔτε γὰρ πολυχρονιώτερον τούτου πόλεμον εὑρεῖν ῥᾴδιον οὔτε
παρασκευὰς ὁλοσχερεστέρας οὔτε συνεχεστέρας πράξεις οὔτε πλείους ἀγῶ-
νας οὔτε περιπετείας μείζους τῶν ἐν τῷ προειρημένῳ πολέμῳ συμβάντων
ἑκατέροις (cf.1 63, 4). Ut ab hoc exordio Ennius et ab indicata re
quam ageret pergeret ad eos qui eandem rem ante tractassent. Qua
de causa cum Naevii carmen memoraret, iudicium de eo poeta adiecit
suaque merita exposuit. Unde 011111 natum sit 11, hoc quod ex septimo
est allatum, illis quoque suum locum vindicat.

Nunc nova nec exigua materia huius libri prooemio accessit, quae
olim a me cognosci non potuit. Qui enim Orosii verbis (ad v adscriptis)
post haec Oartlcaqinienses cum Tyrum urbem auctorem oriqinis suae ab
Alexandro maqno captam eversamque didicissent, timentes transitum eius
in Africam futurum, Hamilcarem quendam coqnomento Rhodanum virum
facundia sollertiaque praecipuum ad perscrutandos Alexandri actus di-
reoeerunt Ekkeharti manu superscriptus est in codice Sangallensi versus
Qualis consiliis quantumque potesset in armis (v), cuius sententiam Orosii
verba patefaciunt, certissime prodit, quod antea sciri non poterat,
Ennium initium Punici belli a rebus Carthaginiensibus fecisse: nulla
enim alia in parte narratio ista, ex qua promptus est is versus, locum
habere potuit, ita probabile fit Ennium idem instituisse quod Livium
initio rerum Punicarum fecisse periocha libri XVI testis est oriqo Oar-
thaqiniensium et primordia urbis eorum referuntur, et quod Iustinus
xvm 3 Et quoniam ad Carthaginiensium mentionem ventum est de
oriqine eorum pauca dicenda sunt, repetitis Tyriorum paulo altius rebus,
et Orosius ipse 1v 6,1 Pompeio Trogo et Iustino auctore et quoniam
ex hoc iam Punica bella succedunt, res ipsa exiqit ut dc Carthaqinc . .
pauca referantur. Alter versus quem illi nunc addidi (tv) Poeni suos
soliti dis sacrificare puellos per se eius rei fidem facere non pote-
rat, quem olim in vin annali posui et ad bellum Hannibalicum ret-
tuli auctore Silio Italico 1v 765 ecce autem patres aderant Carthaqine
missi; causa viae non parva viris nec lacta ferebant. mos fuit in po-
pulis, quos condidit advena Dido, poscere caede deos veniam ac fla-
yrantibus aris infandum dictu parvos imponere natos . . cui fato sor-
tique deum de more petebat Hannibalis prolem disco-rs antiquitus Hannon.
Quod vituperandum non erat: nam Ennius certe non minus apte quam
Silius potuit ea occasione huius moris Poenorum mentionem facere.
Nunc cum altero teste constet Ennium in exordio belli Punici Cartha-
ginis res ab origine repetiisse, non est quod illi versui alium locum
quaeramus, eo minus quod et Iustinus et Orosius in illa parte ut res
Hamilcaris Rhodani (Iustin. XXI 6, l) sic illum morem Carthaginien-
sium (Oros. 1v 6, 3. Iustin. xvm 6, 12) commemorarunt.


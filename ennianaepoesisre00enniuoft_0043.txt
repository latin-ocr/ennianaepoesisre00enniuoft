M. CICERO XXXIX

indicant quae Varro v1 83 ex Alexandro [11] affert: qui similia
etiam· de aliis poetis, Accio, Plauto, hic illic memoravit (v 98.
108.131). Postremo ne quid omittatur, Ennium finxisse multa
in sermone, item Livium, Varro indicat cum his duobus vetustissi-
mis poetis exemplis utitur (v 9) in his quae scribit non enim vide-
batur consentaneum quaerere me in eo verbo quod finxisset Ennius
causam, neyleqere quod ante rex Latinus finxisset, cum poeticis mul-
tis verbis magyis delecter quam utar, antiquis mayis utar quam de-
lecter. An non potius mea verba illa quae hereditate a Romulo reqe
venerunt quam quae a poeta Livio relicta?

Varroni aetate coniunctus M. Cicero (a. 673—711) cum vetus-
tissimos poetas Romanorum omnes qua erat patriae caritate stu-
diose coluit, tum singulari favore prosecutus est Ennium, cilius
memoria dici vix potest quantum debeat Ciceroni, qui non Solum
maiores quasdam partes continuas annalium aut tragoediarum ser-
vavit quam excepto Gellio ullus alius eorum qui Ennii memores
fuerunt, sed etiam quia non tam syllabas vel formas vocabulorum
sectatus est quam res et sententias, occasionibus etiam quibus elati
sunt versus subindicatis, carminum Ennianorum argumenta et com-
positionem, actionem quoque scenicam, multis locis clariore in luce
posuit. Sed Cicero, qui in illa ‘turba voluminum’ omnis generis
quae edidit paene usquequaque Ennii memor est et Ennianorum
poematum recordationem prae se fert, in ea re versatus est non
ut quasi grammaticus integros versus et singulas eorum voces,
appictis etiam cum cura poetae nomine et libri titulo numerove,
legenti adnumeraret, sed ut orator qui a plurimis audiebatur, ut
scriptor multorum librorum quos a multis legi cupiebat, usus est
popularis poetae carminibus ut admonere tantum videri vellet
homines liberaliter institutos earum rerum ac sententiarum, quarum
ipsi legendo et spectando periti essent et qui ut primis tibicinis
sonis modos, sic paucis delibatis verbis versibusve totum carmen
agnoscerent. Qua ex re ultro apparet quantopere Ciceronis aetate
Ennii memoria vigeret et ab ipso aleretur, cuius poemata, ut Ho-
ratius de Naevio dixit, in manibus essent ac mentibus haererent,
tragoediae autem in scena iterum iterumque spectarentur: nobis
quidem ex isto more laudandi notissimi poetae, quibus quae Cice-
roni praeterire licebat non aliunde cognita sunt, hic illic ambigui-
tas quaedam intelligendi orta est et docti homines nonnumquam
in errores se abripi passi sunt.

Sed veniamus ad singula, non ut complectamur omnia, quod
fieri non potest, sed ut exemplis selectis ea quae generatim dicta
sunt enucleatius declaremus.

In orationibus non multa sunt Enniana, sed tamen nonnulla
non indigna quae propius considerentur, velut quae est pro Archia
poeta (a. 692) invitante occasione non modo memorat poetas ab Ennio

i


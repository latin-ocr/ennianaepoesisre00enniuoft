CXCVI H. DE LIBRIS ENNIANIS

habet cum iis quae a Thucydide vn 73, 2 (ὑπὸ γὰρ τοῦ περιχαροῦς
τῆς νίκης πρὸς πόσιν τετράφθαι τοὺς πολλοὺς ἐν τῇ ἑορτῇ κτλ) aut
a Polybio (1 19, 12) et Dionysio Halie. (vm 86, 1) memorantur, ta-
men ad quasnam res gestas ab Ennio narratas h. e. ad quamnam vic-
toriam modo reportatam referatur incertum est neque Hugius cuius
opinionem attuleram quicquam probabile excogitaverat. Sed de ora-
tionis forma habeo quod fortasse non inepte afferatur. Videntur enim
haec non de re certa nuper gesta dici sed universa esse sententia qua
quid omnibus mortalibus ea quam poeta describit rerum condicione
acciderit significetur, ut ann. 560 ait omnes mortales sese laudarier
optant, neque perculit obstat quo ut assolet factum esse dicitur quod
fieri soleat. Quodsi ita recte orationis conformationem interpretor, licet
fortasse opinioni opinione addita suspicari iis quae dixit de omnibus
‘mortalibus in contrariam sententiam subiecta fuisse haec quae scribit
ann. 547 at Romanus homo, tamen etsi res bene qesta est, eorde suo
trepidat.

De reliquo huius libri argumento fusius disserui in commenta-
tione academiea Uber die Annalen des Ennius a. 1886 edita p. 10 sqq.
Ex iis rationibus quas ibi explicui 111 hoc libro posui cum tres ver-
sus de Fabio Maximo (11) Unus homo nobis cunctando eqs qui ex hoc
libro citati sunt, tum quod Ennium in hoc libro de sua aetate me—
morasse Varro testis est (v). Contra dixerunt unus et alter, qui si
ita disputant, de sua aetate Ennium apte dicere nisi in extremo an-
nalium libro non potuisse, mirum est eos non vidisse, quod apertum
est, meam ratiocinationem non hoc uno testimonio innixam sed duo-=
bus quasi cornibus iugo iunctis fundatam esse. Etenim cum et frag-
mentum de Fabio et Varronis testimonium de annis Ennii, toto genere
inter se discreta, ambo ex uno eodemque duodecimo annali citari vi-
derem nec satis probabile esse ducerem quod statuerunt alterum nono,
alterum autem duodevicesimo tribuentes bis per errorem duos diversos
numeros in eundem xn abiisse, ita mecum considerare coepi quid si
natura et condicio duodecimi libri ea fuerit ut unus illa duo frag-
menta quantumvis diversa continere potuerit: hinc profectus probare
studui, totum carmen iis rationibus compositum 30 distributum esse,
ut in duodecimo certam partem universi operis finiri appareat. Quam
partem si per se solam Ennius edebat (id quod statuere licet non
sine exemplo annalium ipsorum), paratum esse locum opinabar quem
quaerebamus, quo loco de Fabii laude et de aetate Ennii uno tenore
memorari potuerit. Nam sic statuebam Ennium invitante occasione
in extremo duodecimo h. 0. in exitu eius operis, quod tum editurus
erat, more non insolito de se suisque rebus verba fecisse, simul rebus
Romanis usque ad hunc terminum expositis et absolutis quorundam
clarorum virorum, in quibus Fabii Maximi, laudes quasi κολοφῶνα
imposuisse. Ubi enim Fabii praeconium erat, non poterat solum esse,
cuius versus celeberrimos


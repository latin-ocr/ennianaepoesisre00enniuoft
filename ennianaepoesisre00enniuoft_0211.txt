SCENICA: HECTORIS LYTRA. MEDEA CCVII

armis ille Hectorem occidit astrictumque ad currum tramit circa muros
Troianorum. Quem sepeliendum cum patri nollet dare, Priamus Iovis
iussu duce Mercurio iu castra Danaorum venit et filu corpus auro
repensum accepit‚· quem sepulturae tradidit. Quae satis bene accom-
modantur ad ea quae ex reliquiis Ennianis cognosci vidimus, quam-
quam Hygini fabulam meram huius tragoediae periocham esse affir-
mare vix licet. Quae quod a Briseide initium facit, noluit nisi irae
Achilleae causam et originem aperire (cf. schol. Gron. ad v adscrip-
tum), cuius rei mentio etiam apud Ennium facta esse potuit. Sed
Ennium, qui haud ignarus trilogiae Aeschyleae fuit (ut mittam in-
scriptionem, vide ad XI adscripta), suam tragoediam ad Aeschyli
exemplum composuisse non tam certum est quam videatur. Qui enim
quae ex Homericis carminibus ad explicanda Enniana adscripsi con-
sideraverit, intelliget non ineptum esse si qui Ennium existimaverit
ad Homericam poesim suam tragoediam conformasse: quod idem va-
lere de Accio notum est. Quidni enim Romani poetae paulatim didi-
cerint quod Graeci semper instituerant ut fabulas suas ex Homeri
carminibus ducerent.

Quae insequuntur fabulae tres, Hecuba, Iphigenia, Medea,
hoc commune habent ut ex Euripidis cognominibus tragoediis expressae
sint. Et Hecubam quidem ab Euripide conversam esse cum Gellius
testatur (v) tum confirmant reliquiae, quae fere ita concinunt cum
Graecis, ut appareat idem utrobique rerum gestarum iter fuisse. Sunt
tamen quae non habent simile in Graecis velut v1 et ΧΠ, aut habent
sed non agnoscitur a doctis, velut Ribbeckius cum alia prave expli-
cuit tum xrv falso ad 803 rettulit. Pauca non dubitavi hac fabula
recipere non alia de causa quam quia comparia erant in Graecis
(XI et xm).

Non secus est in Iphigenia, in qua pleraque ultro indicant se
esse ex Euripidis Iphigenia Aulidensi ducta, in aliis desideres quod
comparari possit e Graecis3 ac nonnulla sunt quae cum aperte sen-
tentiam et originem suam declarent (velut IX. x. XI), tamen a criticis
prave accipiuntur Ribbeckiumque mirere obstinate pergere suas fal-
sas opiniones fovere: sed ea singillatim nunc persequi nolo. Hygini
fabula 98 Iphiyenta non habet quod nos adiuvet.

Quae tertia est, Medea, eam Cicero iis fabulis Latinis adnumerat
quas ad verbum e Graecis expressas dicit. Quod ita verum est, utin
plerisque quae exstant exemplum Euripideum agnoscatur, quorum
fide nonnulla propter solam similitudinem cum Graecis in hac tra-
goedia ponere non dubitavi (VI. 1x. x). Sed et id intelligitur Ennium
sententias magis quam verba Graeci poetae interpretari. Huic tra-
goediae probabile est Ennium Medeam ewulem inscripsisse, quo no-
mine bis terve a Nonio citatur, semel a Probo. Ac Medea Enniana quae
Colchorum patria relicta cum Iasone Corinthi moratur et erat exul
et se esse Corinthiis matronis veniae impetrandae causa professa est


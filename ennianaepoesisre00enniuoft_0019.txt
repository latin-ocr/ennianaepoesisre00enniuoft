ENNII VITA XV

est earum rerum indicium, in annalium libro sunt quae eo referre
liceat.

Biennio post a. u. c. 567 verisimile est Ennium cum Fulvio
ad triumphum properante Romam revertisse3 et quam benevolen—
tiam patris expertus erat, eam non denegavit filius. De quo Cicero
scribit in Bruto (20, 79) Q. Nobiliorem M. f. iam patrio instituto
deditum studio litterarum, qui etiam Q. Ennium, qui cum patre eius
in Aetolia militaverat, civitate donavit, eum triumvir coloniam de·
duxisset, et T. Annium Luscum, huius Q. Fulvii colleqam, non in-
disertum dicunt fuisse. Coloniam quam Cicero dicit Livius tradit
a. u. 570 deductam esse, qui XXXIX 44, 10 haec memorat: eodem
anno coloniae duae, Potentia in Picenum, Pisaurum in Gallicum
ayrum, deductae swnt: sena iuyera in sinyulos data: diviserunt ayrum
coloniasque deduxerunt iidem tresviri, Q. Fabius Labeo et M. et
Q. Fulvii, Flaccus et Nobilior. Ergo hac coloniae deducendae occa-
sione usus est Q. Fulvius, ut suo iure Ennium poetam inter colo-
nos deducendos reciperet*)‚ eique hac via eam qua carebat adhuc
civitatem Romanam adquireret. Hoc igitur est quod Cicero dicit pro
Archia (10, 22) cum probato Ennio, quod laudibus clarorum virorum
patriae laudem auxerit hoc addit erqo illum qui haec fecerat Rudi—
num hominem maiores nostri in civitatem receperunt, et hoc illud est
quod Ennius ipse iam quinquagesimum quintum annum agens glo—
riabundus pronuntiavit nos sumus Romani qui fuimus ante Rudini
(ann. X11 fr. vm).

In extremam aetatem Ennii videntur cecidisse quae Cicero
memorat in Lucullo (16, 51) num censes Ennium cum in hortis cum
Servio Galba vicino suo ambulavisset dixisse ‘visus sum mihi cum
Galba ambulare’? at cum somniavit, ita narravit ‘visus Homerus
adesse poeta? Quae sic dici videntur, ut necesse sit tum consti-
tisse Ennium Servii (Sulpicii) Galbae vicinum fuisse et cum eo
in hortis ambulare solitum esse. Qui Galba si est is, de quo
Cicero multa in Bruto (23. 24), quem constat a. u. c. 603 prae-
torem fuisse, potuit fieri ut adolescenti cum sene Ennio usus et
consuetudo esset. De vicinia eorum supra dixi. Sed si haec vera
sunt, unde ea sumpsisse Ciceronem credimus nisi forte ab ipso
Ennio alicubi commemorata erant?

Cum Servio Galba temporis ratio suadet ut coniungantur ea
quae de A. Postumio Albino tradita sunt: de quo charta saec. vt
magnis litteris scripta a Iacobo Gortesio inventa et edita a. 1884
(Rivista d. filol. X11 p. 396), iterum eodem anno a Fr. Buechelero

 

*) Haec est eadem deductio quam Hieronymus dicit cum in memo-
ria Accii poetae ad a. Abr. 1878 a. u. c. 615 scribit: a quo et fundus
Accianus iuxta Pisaurum dicitur quia illuc inter colonos fuerat επ urbe
deductus, nisi quod haec non poetam sed poetae patrem attingunt.


CCVIII H. DE LIBRIS ENNIANIS

(tv), et titulo hoc addere, quo condicio personae indicaretur, non mi-
nus poetam decebat quam Ἀνδρομάχην αἰχμάλωτον appellare: quod
utrumque Nonio acceptum fertur, nec miramur quod saepius simpli-
citer ut Andromacha sic Medea vocatur. Dubitafio oritur ex eo quod
quae extrema apposui (xvn) Asta atque Athenas anticum opulentum
oppidum contempla eqs, ut ab Euripidis Medea, quam Ennius secutus
est, aliena sunt, ita pro Corintho scenam Athenis esse poscunt. Ita
nata est opinio multorum Ennii duas fuisse Medeas, alteram exulem
vel Corinthiam, alteram quae Atheniensis appellari potuerit, cuius id
fere argumentum fuerit quod fuit Euripidis ἐν Αἰγεῖ, de qua fabula
schol. Iliad. XI 741 haec tradunt Μήδεια ἐγένετο Αἰήτου μὲν θυγάτηρ,
Ἰάσονος δὲ γυνή. αὕτη μετὰ τὴν ἀπεργασθεῖσαν ἐν Κορίνθῳ τεκνοκτο-
νίαν φυγὰς εἰς Ἀθήνας ἀφίκετο καὶ ἐγαμήθη ἐκεῖ Αἷκγεῖ τῷ Πανδίονος.
κάκεῖ Θησέα τὸν ἐξ Αἴθρας γενόμενον τῷ Αἰγεῖ ἐπὶ τὸν τοῦ πατρὸς
ἀναγνωρισμὸν ἐκ Τροιζῆνος ἀφικόμενον, πείθει τὸν Αἰγέα φάρμακον
αὐτῷ δοῦναι θανάσιμον . . . τὸ μὲν φάρμακον ἀφείλετο, τὴν δὲ Μήδειαν
ἐξέβαλε τῆς Ἀττικῆς. Itaque sic statuunt versus istos Ennianos in pro-
logo alterius Medeae habitos fuisse et nescio quem, fortasse ipsum
Aegeum, advenienti Medeae Athenas et quae aspici poterant*) mon-
strasse, fere ut paedagogus in prologo Electrae Sophocleae. Haec illi:
pauca accipe contra. Quod (p. 162 ad MED. EX.) scripsi Varronem et
Ciceronem non videri nisi unam Medeam cognitam habuisse, poterat
addi Nonius, qui quidem semel et iterum Medeam exulem (11. v) cita-
vit, sed cum xm 287 Asta atque Athenas . . contempla tum versus com-
plures qui non poterant nisi in Medea Euripidea sive Corinthia locum
habere (XII. xm. XIV. xv) ex Ennii Medea laudat. Ennium autem non
probabile est quam Medeam exulem inscripserit secerni voluisse ab
altera Medea, non magis quam Ἀνδρομάχην αἰχμάλωτον ab altera An-
dromacha aut Achillem Aristarchi ab alterO, quas inscriptiones dupli-
ces suam propriam vim habere supra dixi. Quae si probe disputata
sunt, consequitur Ennium in una tragoedia Medea, quam e potiore
materia Medeam exulem appellavit, id argumenti complexum esse quod
Euripides in duas fabulas dilatavit: et hoc cur minus credibile habea-
tur, quam quod modo vidimus in Hectoris lytris, ne de Pacuvii aut
Accii tragoediis dicam quae similia plura exhibent. Nemo se vero ab
Hygino in errorem adduci patietur qui fab. 25 Medea Euripideae
argumentum refert, fab. 26 autem cui Medea exul inscripsit ita exor-
sus Medea Corintho exul Athenas ad Aegeum devenit Aegei fabulam
tradit miscens ea quae discreta sunt.

Melanippa et ipsa est Euripidea, de cuius argumento et exemplo
quae sciri possunt adnotavi ad ipsam. De Nemea autem, quamquam
eius nominis fabula erat Aeschyli sive ea Νέμεα erat sive Νεμέα,

 

128*) cf. U. de Wilamowitz-Moellendorff, phuoz. Unterszwhunyen 1
p. n.


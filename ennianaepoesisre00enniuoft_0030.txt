XXVI I. HISTORIA ENNII

padionem, simul Ennii annalibus curam impendisse, Suetonius qui-
dem non dicit, sed ex aliis aliorum testimoniis satis probabiliter
concludi videtur: nam si Gellius (xvm 5, 11) narrat vel Anto-
nium Iulianum narrantem facit, se ut certo diiudicaretur in anna-
lium v11 fr. xm ecusne an eques scriptum Ennius reliquisset, tibrum
summae atque reverendae vetustatis quem fere constabat Lampa-
dionis manu emendatum studio pretioque mutto conduxisse, etsi is
liber quem Iulianus emit Lampadionis manu scriptus non erat,
tamen necesse erat pro certo haberi Ennii annales a Lampa-
dione emendatos esse et vel illo tempore ab eo scripta exemplaria
vulgari. Et hoc confirmatur iis quae Fronto scribit ad M. Caesa-
rem (p. 20, 4 Nab.) gloriatus orationem quandam suam Caesaris
manu descriptam exstare: contiyisse quid tale M. Porcio aut Quinto
Ennio, Ο. Graccho aut Titio poetae? quid Scipioni aut Numidico,
quid M. Tullio tate usu venit, quorum libri pretiosiores habentur et
summam ytoriam retinent, si sunt a Lampadione aut Staberio aut...
aut Aelio . . . aut Attico aut Nepote. Mea oratio extabit M. Caesaris
manu scripta. Nam licet in extrema parte sententia lacera sit et
obscura, id non potest dubitari, quin Lampadionis nomen ad unum
Q Ennium pertineat et a Lampadione scripti annales Ennii prae-
cipuum eius generis exemplum fuerint.

Temporum ratione hos quos dixi grammaticos rerum scriptor
excipiat L. Coelius Antipater (c. a. 631), non quod Ennianas reliquias
tradiderit, sed quia de eo exstat Frontonis iudicium perdignum
quod memoretur et aestimetur. Fronto igitur ad M. Gaesarem 1v 3
p. 62 Nab. scribit Quamobrem rari admodum veterum scriptorum
in eum laborem studiumque et periculum verba industriosius quae—
rendi sese commisere. Oratorum post homines natos unus omnium
M. Porcius eiusque frequens sectator Ο. Sallustius: poetarum maxime
Plautus, mutto maximeque Ennius eumque studiose aemu-
latus L. Coelius, nec non Naevius, Lucretius, Accius etiam, an-
cilius, Laberius quoque. Unde primum hoc intelligimus L. Coelium,
qui septem libros de bello Punico secundo scripsit, Ennii annales
in ea maxime parte non indignos habuisse quos studiosius lecti-
taret, et quoniam a Cicerone (de legib. 1 2, 6 et de orat. 11 13, 54)
dicitur multum curae et operae in ornandam et poliendam orationem
impendisse, in ea re ad Ennii exemplum se composuisse. Sed Fron-
tonis sententiae cavendum est ne plus tribuatur quam par est:
qui enim tenorem epistolae persecutus fuerit, perspiciet agi de
facultate quaerendi vel eligendi verba ita ut proprietas sermonis
retineatur: in qua re quantus fuerit Lucretius ipsi iudicare possu-
mus. Hoc igitur est, in quo Coelius Ennium aemulatus dicitur, hoc
est eandem quam ille diligentiam adhibuisse³²): ea enim vis est

 

*) Si forte Coelius, quod nescitur, eorum fuerit quibus Ennius


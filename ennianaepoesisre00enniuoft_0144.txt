CXL Î™. HISTORIA ENNII

Quae condicio litterarum fuerit tum cum primum Ennii reliquias
colligere conabar, nulla re magis conspicuum fit quam quod de artium
scriptoribus, quibus mihi utendum fuit, unus Charisius recens editus
exstabat, a. 1840 Friderici Lindemanni opera recognitus, qui Corpus
grammaticorum Latinorum veterum, quod restituendum susceperat con-
silio non improbando sed viribus imparibus, non ultra voluminis quarti
fasciculum primum, qui Charisium tenet, produxit. Nunc totum corpus
grammaticorum Latinorum septem voluminibus ab a. 1857 ad 1880
Hem-ici Keilii singulari diligentia cum pari prudentia coniuncta abso-
lutum prostat, accedente etiam H. Hageni supplemento.

Cuius corporis quas partem esse voluit Prisciani institutiones gram-
maticas, mihi olim praeter Putsehium in Krehlii exemplo volvendas,
Martinus Hertzius ad similes Keilio non plane compares rationes a. 1855.
1859 recensuit, idem separatim a corpore Gellii noctes Atticas, quas bis
a. 1853 et 1886 nudas ab omni adnotatione vulgaverat, a. 1883. 1885
amplissimo apparatu critico cumulatas edidit: qui vir doctus hoc
habuit, ut in exponendis copiis sibi vix satisfaceret et nonnumquam
nimio citandi aut laudandi studio perspicuitati officeret, in verbis
autem auctorum suorum constituendis saepe incerto iudicio vacillaret:
ut Gellium mittam, de quo alibi dixi, ne in Prisciano quidem non
saepe erravit, cuius, ut hoc utar exemplo, multas voces vel sententias
explicandi causa per id est insertas resecari iussit, quas neminem fu-
gere poterat plane esse de more huius magistri. Sed hoc utut est,
copiae quibus opus est paratae sunt, et quas olim ex codicibus Gellii
et Prisciani excerptas scripturas qua erat humanitate mecum com-'
municavit, eae nunc in eius adnotationibus expositae leguntur.

Quid de Nonio Marcello dicam, de quo olim praeter Mercerum Basi-
leenses (a. 1842) consulendi erant, nunc optio data est de tribus editori-
bus eligendi quem potissimum sequare, qui tamen in eo conspirant ut
suum quisque Nonium quam emendatissimum exhibere studeant: id quod
mihi ratione parum considerata fieri videtur. Neque enim Nonius is est
grammaticus, quem quis oblectamenti causa legere cupiat, sed is po-
tius cuius verba in hac immensa copia testimoniorum ex omni genere
litterarum haustorum utenti semper acerrimo iudicio expendenda sint:
in qua re non quaeritur quid Caio aut Titio in mentem venerit, ve-
rum quid recte aestimata librorum memoria tradat aut suadeat: quod '
si in textu positum est quamvis depravatum, id melius est, quam iu-
dicium aliena opinione occupari. Quanto prudentius Thewrewkius ver-
satus est in Festo. Sed videamus singulorum virtutes. Et Lud. Quiche-
ratus quidem, qui Parisiis a. 1872 Nonium edidit, ut homo doctus
et acutus et qui bonis codicibus uteretur (inprimis Parisiensi n. 766 7),
poterat huic muneri satisfacere, nisi pravis rationibus seductus esset,
sed et in textu multa temere novavit, velut nonnumquam e Cicerone
supplevit quae Nonius mutila ac lacera attulerat, et iu adnotatione
spissa librorum scriptorum et impressorum scripturas ita miscuit, ut


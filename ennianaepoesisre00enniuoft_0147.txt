NOVAE EDITIONIS SUBSIDIA CXLm

ea tum quidem etiam sperabat se aliquando usurum esse ad restituen-
dum hunc commentarium in quo emendando tantam et tam diutur-
nam curam posuerat. Quae spes quoniam irrita facta est neque quis-
quam, licet multi voluerint, in eius locum successit, Paulum Wessne-
rum adii quem constabat omni ope subsidiorum collecta eiusdem
commenti recensionem suscepisse: isque mihi ex suis codicibus ad
versus Ennianos a Donato citatos quae usui essent liberaliter tradi-
dit. Nuperrime vero postquam fragmenta Enniana a me edita iam
pridem prelo defuncta sunt, etiam ipsum commentum Donati in Te-
rentii duas quidem comoedias a Wessnero emendatum lucem vidit.

Denique verbo dicendum est de Isidori Hispalensis originum
libris, qui, si ab Arevalo et vetustioribus recesseriS, non exstant nisi
in volumine tertio corporis grammaticorum Latinorum Lindemanniani,
F. W. Ottonis cura, ut ait ille, emaculatus (a. 1833): cuius cura quam
non satisfecerit huic muneri nemo ignorat, ac pridem multis de cau-
sis exoptandum erat, ut hoc opus insigni varietate rerum conspicuum
aliquando sanis rationibus et ad fidem testium in pristinam formam
restitueretur. Sed qui hoc consilium ceperat multosque iam codices
in eum usum perquisiverat et contulerat (vide Mommseni ad Solinum
praefi), Bernhardus Kueblerus, nuper postquam vocabularii iuris-
prudentiae grandi hercle operi et perutili perpetrando totum se dedit,
Isidorum iuri condonans ab eo munere, cui par et paratus fuerat,
recessit: tamen idem mihi ad reliquias Ennii quas Isidorus affert iam
paratas codicum copias non invitus reclusit.

Enumerationem hanc subsidiorum quibus in recensendis Ennii
versibus uti licuit non finiam nisi Georgii Goetzii benevolentia lau-
data, qua is corporis ylossariorum Latinorum, in quod post Loewium
tot annorum studium impendit, volumina, sic ut absoluta erant, ad
1ne mittere voluit cum cetera tum inprimis sextum, quod est instar
omnium, cuius partes duae (a. 1899 et 1900 editae) etsi eo tempore
ad me venerunt quo reliquiae Ennianae a me perscriptae iam typo-
thetarum manus exercebant, tamen si quae glossae indicium originis
Ennianae paulo certius prae se ferebant, quantum eius fieri poterat,
adiuvante me Plasbergio, excerptae et suis locis adnotatae sunt.

His subsidiis adiutus et benevolentia doctorum confirmatus hanc
iteratam recensionem Ennianarum reliquiarum perficere ut potui co-
nabar: in qua hanc mihi legem scripsi, primum ut testimonia veterum
accurate et cum fide perscriberentur ita quidem ut et quo consilio
versus Ennii afferrentur et qua forma a suis auctoribus allati essent
satis certo appareret, non quo omnem scripturae discrepantiam ex
editorum libris mihi repetendam censerem sed quia tantum afferen-
dum duxi quantum opus esset ad rem iudicandam, deinde ut in al-
tera adnotatione, in qua quae recte scripta et recepta essent cum
auctoribus suis perhibenda erant (neque enim meum esse putavi quid-
quid a quocumque temptatum erat enumerare), non omitterem, quan-

'o

